770

verborum, quibus se ipse dicit alendum. Etiamsr
enim is qui apparet non sit Christus, sed sub hac ille
ﬁgura petit et accipit. Erubesce igitur, cum petenti
non dederis. lloc pudori est, hoc poenam et suppli-
cium meretur. Nam quod mendicet, ad ejus pertinet
bonitatem, ac propter hoc nos gloriari par est : si vero
non dederis, tute erit crudelitatis. Quod si nunc non
credas te, eum pauperem fidelem praetercurris, ipsum
prmtercurrere, tunc credes cum te in medio illorum
producto, dicet: In quantum his non fecistis, neque
mihi fecistis. Sed absit ut vos illud ita discatis, sed
utinam nunc credentes, et fructiticantes, beatissimam
illam audiatis vocem, qum vos in regnum introducat.
Verum dicet fortasse quispiam : Quotidie nobis de
eleemosyna et misericordia disseris. Neque ﬁnem
dicendi faciam. Etiamsi enim ea apud vos recte pro-
cederent, neque tunc desistendum esset, ne hinc ne-
giigentiores evadet-etis. Attamen si bene res proce-
deret, minus instarem : si vero ne ad medium quidem
pervenistis, ne mihi, sed vobis ipsis id obiicite. Nam
perinde facis, dum conquereris, atque si puer alpha
saepe audiens, nec ediscens, apud magistrum conque-
reretur, quod frequenter ac perpetuo id doceret.
Quis enim ex verbis meis factus est expeditior ad
eleemosynam dandam? quis pecunias profudit? quis
dimidium opum, quis tertiam partem distribuit?
Nemo. Quomodo ergo absurdum non fuerit, dum vos
non discitis, jubere nos a docendo absistere? Contra '
faciendum esset: si nos absistere vellemus, vos
oporteret retinere ac dicere : Nondum hzec didicimus,
et cur a monendo desistitis? Si quis oculi inﬁrmitate
laboraret, et ego medicus essem, si emplastro, un-
ctione, reliquis remediis adhibitis, parum profuis-
sem, et abirem :annon ad ofﬁcinae fores accederet,
clamaret, meque de ingenti negligentia accusaret,
quod perseverante morbo recessissem? et si accusa-
tus responderem : Cataplasma apposui, unxi, num
illud ,ferret? Minime, sed statim diceret : Qum mihi
hinc utilitas, dum male afﬁcior? ldipsum de anima
cogitato. Quid, si manum inﬁrmam, torpentem, con-
tractam, sazpe fomentatione curans , emollire non
potuissem ? annon idipsum audirem? At nunc etiam
manum contractam et arefactam irrigamus. Et
ideo, donec illam extensum viderimus, circuire non
desistemus. Utinam et vos de nullo alio colloqua-
mini, et domi, et in foro, et in mensa, noctu, imo
et per somnium. Nam si interdiu haec solliciti semper
meditaremur, etiam per somnium in iis versaremur.
4. Quare Chrysostomus frequenter de eleemosyna,
non autem de pugnacontra adversariosC/zristianw reli-
gionis disserat. Arma Christianorum, virtutes. Auditores,
quod nmlti in ecclesia non se reverenter gererent, in-
crepat, ipsorum irreverentiam describens. — Quid
dicis? De eleemosyna semper dissero? Vellent et
ego huiusmodi adhortatione nihil apud vos Opus esse,
sed disserere de pugna contra Judazos, contra gentiles,
contra hmreticos : sed nondum valentes quis armare
possit? quomodo in aciem educere adhuc plagis et
vulneribus sauciatos? Si vos bene valentes viderem,-
¹ Haec, ad largitionem, non leguntur in ttorel.
